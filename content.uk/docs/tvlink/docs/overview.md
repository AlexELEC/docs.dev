---
title: Огляд
weight: 10
---

## Загальна інформація

«TVLINK сервер» — це ретранслятор та агрегатор IPTV-каналів зі зручним веб-інтерфейсом.
Він ретранслює потоки, вказані користувачем, з таких джерел, як IPTV-плейлисти, Acestream, Ministra/Stalker Middleware або доповнення.

Головна мета програми — забезпечити безперебійну роботу IPTV-каналів. Ви можете в автоматичному або ручному
режимі об’єднувати потоки одного каналу з різних джерел, а «TVLINK», залежно від пріоритету джерела та його
працездатності, буде вибирати й ретранслювати найкращий потік.

Якщо з будь-якої причини трансляція попереднього потоку зупиниться, програма автоматично переключиться на
наступний потік цього ж каналу. Такий цикл повторюватиметься, доки хоча б один потік із набору буде працювати.

Програма підтримує IPTV-архіви (catchup) з можливістю перемикання на наступний потік, навіть якщо типи
архівів у цих потоках відрізняються. Для роботи цієї функції підходить будь-який IPTV-програвач із підтримкою
типу архіву «Shift». Навіть якщо в такому плеєрі відсутня підтримка інших типів архіву (Append, Flussonic), він
все одно буде їх відтворювати завдяки внутрішньому перетворенню типів архівів у «TVLINK».

Також програма надає:

+ зручне налаштування та видача EPG (програми передач у форматі XMLTV)
+ вбудований API для самостійного написання доповнень
+ необмежена кількість користувачів та джерел IPTV (залежить лише від апаратного забезпечення)
+ можливість (за допомогою профілів) надавати різні набори каналів різним користувачам
+ редагувати (змінювати назву, вимикати, видаляти) канали, групи (поодинці або групами)
+ сортувати, встановлювати номери для каналів та груп, встановлювати іконки для каналів
+ можливість автоматично (за розкладом) оновлювати джерела каналів та EPG
+ захист за допомогою «токенів» ваших каналів від стороннього доступу
+ статус роботи потоків та журнал роботи програми у веб-інтерфейсі

В програмі використовуються Python-модуль <a target='_blank' href="https://streamlink.github.io/">«Streamlink»</a>.
Це, в свою чергу, дає можливість використовувати велику кількість <a target='_blank' href="https://streamlink.github.io/plugins.html">доповнень</a>
самого «Streamlink» (ті що не потребують підтримки субмодуля <a target='_blank' href="https://streamlink.github.io/api/webbrowser.html">«webbrowser»</a>).
Наприклад, дивитися Live-трансляції ТВ-каналів з YouTube та багато інших джерел.

{{% hint info %}}
«TVLINK» може використовуватись з будь-яким IPTV програвачем, але для того щоб отримати всі переваги
сервера, необхідно використовувати «PVR TVLINK Client» для «Kodi».
{{% /hint %}}

{{% details "Обмеження роботи програми." %}}
---
Програма не працює на території Росії та Білорусі.
Але, якщо Ви не підтримуєте російську агресію в Україні, створіть файл «Glory_to_Ukraine» в основному
каталозі «TVLINK», наприклад:

    touch /opt/tvlink/Glory_to_Ukraine

Таким чином буде вимкнена перевірка геолокації при старті програми.

{{% /details %}}

<a target='_blank' href="https://github.com/AlexELEC/TVLINK-Releases/releases">Релізи</a> «TVLINK» компілюються тільки для «Linux». Підтримуються архітектури:

+ x86-64
+ arm7
+ aarch64

Програма не потребує багато ресурсів. Наприклад, при обслуговуванні двох клієнтів у середньому займає 70 МБ оперативної пам’яті.

---
title: Розклад телевізійних передач (EPG)
weight: 14
---

## Розклад передач (EPG)

{{% hint info %}}
Налаштування EPG необхідно проводити після того, як ви додали канали в «TVLINK» (channel mapping).
{{% /hint %}}

Ви можете використовувати джерела EPG, які вже присутні в програмі (EPG Static sources),
або створити свої (EPG Custom sources). Активуйте потрібний перемикач.

<p align="center">
  <a href="/tvlink/epg/01.png"><img src="/tvlink/epg/01.png" width="480"/></a>
</p>

Для створення власного джерела натисніть кнопку «Add EPG» і заповніть форму «Add new EPG».

<p align="center">
  <a href="/tvlink/epg/02.png"><img src="/tvlink/epg/02.png" width="480"/></a>
</p>

+ «EPG name» — будь-яка назва на ваш вибір. Вона має бути латинськими літерами, без спеціальних символів (пробілів, тире та інше) та не може починатися з цифри.
+ «EPG url» — адреса XMLTV-файлу. Може бути заархівованим (.tar.gz) або не заархівованим (.xmltv).

Натисніть «Save changes», щоб зберегти налаштування.

<p align="center">
  <a href="/tvlink/epg/03.png"><img src="/tvlink/epg/03.png" width="480"/></a>
</p>

### Опції

+ «Name» — ім’я джерела та посилання (коли джерело активне й оновлене) на редагування (співставлення) каналів цього джерела.
+ «Enable» — увімкнення/вимкнення джерела.
+ «Prio» — пріоритет. Якщо активно кілька джерел, «TVLINK» шукатиме відповідності між каналом і програмою в порядку пріоритету джерел. Те, чого не знайде в першому джерелі, шукатиме в другому і так далі.
+ «File date» — якщо джерело XMLTV надає таку інформацію, тут буде вказана дата створення XMLTV-файлу джерела. Якщо така інформація не надається, тут буде вказана дата останнього завантаження файлу.
+ «Update» — інформація про останнє зіставлення каналів і створення програми, а також кнопка «Оновити». Її дії обмежуються завантаженням та автоматичним зіставленням назв каналів із програмою.
Це потрібно, щоб ви могли вручну зіставити ті канали, які «TVLINK» не зміг зіставити автоматично, або змінити автоматичне зіставлення, якщо це потрібно.
+ «Channels» — загальна кількість назв каналів у джерелі. Це лише інформація, оскільки не всі канали, вказані в джерелі, можуть містити програму.

### Кнопки

+ «Create EPG» — створює програму. XMLTV-файл буде доступний за адресою: «http://ip-address:port/xmltv»
+ «Clean manual EPG mapping» — очищає всі зіставлення, які ви зробили вручну.

Після того, як ви натиснули кнопку в колонці «Update», можна перейти за посиланням з колонки «Name» і зіставити канали, які не зміг зіставити «TVLINK», або змінити зіставлення каналів, які вас не влаштовують.

<p align="center">
  <a href="/tvlink/epg/04.png"><img src="/tvlink/epg/04.png" width="480"/></a>
</p>

+ «Auto EPG mapping» — в цій колонці відображаються назви каналів з XMLTV-джерела, які «TVLINK» зіставив автоматично.
+ «Manual EPG mapping» — тут можна зіставити канали вручну.

<p align="center">
  <a href="/tvlink/epg/05.png"><img src="/tvlink/epg/05.png" width="480"/></a>
</p>

Відсортувавши таблицю по колонці «Auto EPG mapping», ми отримаємо вгорі списку всі канали, які автоматично не були зіставлені (для зручності).

Оскільки випадаючий список колонки «Manual EPG mapping» містить всі назви каналів з EPG-джерела, знайти потрібну досить важко.
Щоб спростити завдання, потрібно ввести перші літери з назви каналу й список переміститься у потрібну позицію.

Після налаштування поверніться на сторінку «Sources» і натисніть кнопку «Create EPG».

У джерелах «EPG Static sources» ви маєте можливість змінити URL-адресу, якщо це необхідно. Для цього натисніть іконку «Edit» біля назви джерела.

Періодичність оновлення джерел EPG задається на сторінці «Settings» у підрозділі «EPG settings».
